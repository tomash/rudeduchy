---
layout: post
title:  "Szkockie blendy"
date:   2016-09-24
categories:
location: 
---

<div class="post-image">
    <img src="/assets/posts/scotch-blended-whisky.jpg" alt="Szkockie blended whisky" />
</div>

Szkocka blended whisky ma w internecie o wiele słabszą obecność na poświęconych whisky stronach, forach i blogach niż szkockie single malty. przyczyny są różne i nie chcę się w nie zagłębiać, w każdym razie skala zjawiska pozwala odnieść wrażenie że szanujący się miłośnik whisky blendów nie tyka.

Dla kontrastu, akurat najbardziej szanowani i doświadczeni specjaliści od whisky -- od wideoblogera Ralfy'ego przez kontrowersyjnego Jima Murraya po Richarda Pattersona, master distillera Dalmore -- szkockie blendy lubią, szanują, niektóre oceniając wyżej niż popularne single malty.

Sam dopiero niedawno, zachęcony wypowiedziami trzech wyżej wymienionych, zacząłem odkrywać w blendach ciekawe zapachy, smaki i złożoność. Także w blendach tanich, komentowanych przez snobów z pogardliwym prychnięciem, które okazują się po bliższym zapoznaniu małymi dziełami sztuki master blendera. Albo po prostu przyjemnymi whisky które można bez celebry i drżenia portfela posączyć wieczorem ze szklanki.

Kilka z widocznych na zdjęciu to naprawdę świetne propozycje. Tylko dwie z dnich (te dwunastoletnie) zahaczają cenowo o sto złotych, większość oscyluje cenowo wokół połowy tej kwoty. Zamierzam je sukcesywnie opisać, zobaczymy jak szkockie blendy wyglądają przy bliższym zapoznaniu.

[Oryginalny wpis na Facebooku](https://www.facebook.com/photo.php?fbid=10211238973428988&set=a.10208737101083743.1073741844.1198502305&type=3&theater)
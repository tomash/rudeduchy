---
layout: post
title:  "Craigellachie 13 years old"
date:   2017-02-13
categories: 
location: 
tags: malt singlemalt scotch craigellachie dewars
image: /assets/posts/craigellachie-13yo.jpg
---

Trzynasty lutego to dobry dzień na spróbowanie whisky w nietypowym bardzo wieku, trzynastoletniej. Dziś na stole Craigellachie 13 years old, kolejna (po [opisywanej tu w poprzednim odcinku Aultmore 12-letniej]({% post_url 2017-02-04-aultmore-12yo %})) single malt whisky z serii Last Great Malts firmy John Dewar & Sons. Kolejna butelkowana z mocą 46%, niefiltrowana i niekolorowana, co jest raczej rzadkie w oficjalnych butelkowaniach i godne pochwały.

Piękna tuba ma z tyłu krótki tekst czemu Craigellachie jest wyjątkowa: w tej destylarni wciąż stosuje się skraplacze wężowe, czyli pojedynczą poskręcaną rurę (zazwyczaj miedzianą) zanurzoną w wodzie, w której to rurze skrapla się alkohol odebrany z alembiku. Większość gorzelni przeszła na skraplacze rurowe, gdzie przez wąskie rurki przepływa zimna woda a alkohol skrapla się na ich zewnętrznych ściankach. Ten drugi wariant przez mnogość rurek zapewnia o wiele większą powierzchnię styku alkoholu z miedzią, co jest kluczowe dla usunięcia z alkoholu związków siarki (które powstały z białek podczas fermentacji), zazwyczaj w whisky niemile widzianych.

Zazwyczaj, ale nie zawsze. Cała magia whisky to przecież te wszyskie nieczystości, składające się na bogate zapachy i smaki odróżniające whisky od spirytusu rektyfikowanego. Po raz pierwszy nalewałem więc Craigellachie z pewną obawą, bo dotychczasowe kontakty z wyczuwalną w whisky siarką wspominam średnio (niesławne, krytykowane przez Murraya beczki po sherry konserwowane świecą siarkową), ale i nadzieją, bo przecież twórcy nie chwaliliby się umyślnie archaicznym oprzyrządowaniem gdyby jego efekty były poza ich kontrolą.

<div class="post-image">
    <img src="{{ page.image }}" alt="Craigellachie 13yo" />
    <p class="post-image-caption">Piękna i solidna.</p>
</div>

W zapachu jest trzynastoletnia Craigellachie wyraźnie miodowa i waniliowa, czuć wpływ beczek po bourbonie. Pojawia się też zapach surowego mięsa, zapałek i fajerwerków (to te związki siarki). Po chwili pojawia się jeszcze zapach zielonych jabłek.
W smaku ściągająca ale i słodkawa, jest tu czosnek, miętą i odrobina jabłek. Finisz jest długi i ostry.

Nie wiem czy to dobra whisky dla początkujących. Wrażliwość na związki siarki jest bardzo różna w populacji, dla mnie Craigellachie jest blisko progu akceptacji tych zapałek i mięsistości w whisky. Lubię ją i cenię, ale przed kupieniem całej butelki zalecam spróbować żeby potem nie zalegała w barku.

Teraz, kiedy już wiemy jak smakuje whisky w której umiejętnie zbalansowano siarkowe akcenty, możemy się zabrać za takie, w których tego balansu zabrakło i są przez to ledwo pijalne. Ale to już w kolejnych odcinkach!

Tymczasem polecam dłuższe teksty o siarce w whisky. Ten ostatni, z Whisky Science, cytuje badania różnej wrażliwości w populacji na spotykane w alkoholach związki siarki. Polecam też [recenzję Benrinnes 15yo od Aleksego](https://www.facebook.com/photo.php?fbid=10208027620514702&set=pb.1424402062.-2207520000.1487017698.&type=3&theater) gdzie także pojawia się mocno siarkowy akcent.

* [Sulphur in Whisky: Spice or Poison? @ Dramming](http://www.dramming.com/2010/11/25/sulphur-in-whisky-spice-or-poison/)
* [What's wrong with sulphur in whisky?](https://scotchwhisky.com/magazine/the-way-i-see-it/6740/there-s-nothing-wrong-with-sulphur/)
* [The Condenser @ Undiscovered Scotland](http://www.undiscoveredscotland.co.uk/usfeatures/maltwhisky/condenser.html)
* [How do worm tubs create sulphur notes?](https://scotchwhisky.com/magazine/ask-the-professor/6549/how-do-worm-tubs-create-sulphur-notes/)
* [Fermentation and flavor compounds: Homebrew Science](https://byo.com/body/item/630-fermentation--flavor-compounds-homebrew-science)
* [Sulphur @ Whisky Science](http://whiskyscience.blogspot.com/2014/01/sulphur.html)
